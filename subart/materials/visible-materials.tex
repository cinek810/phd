\subsection{Model Lorentza-Drudego}
\label{subart:lorenz-drude}
Powszechnie wykorzystywanym do opisu własności dyspersyjnych materiałów jest model Lorentza-Drudego. \textit{De facto} jest on połączeniem opisu substancji przewodzących (opisywanych modelem Drudego) oraz dielektryków (opisywanych modelem Lorentza). Wyprowadzenie obu modeli opiera się na zastosowaniu zasad mechaniki klasycznej w~stosunku do cząstek naładowanych znajdujących się w~materii. Dla dielektryków przyjmujemy, że są one silnie związane z~węzłami sieci krystalicznej, a ruch każdego ładunku opisuje równanie oscylatora tłumionego, pobudzanego siłą harmoniczną wywoływaną przez zewnętrzne pole elektromagnetyczne~\cite{griffiths1999introduction}:
\begin{equation}
m \frac{d^2 \vec{r}}{dt^2} + m \gamma \frac{d \vec{r}}{dt} + m \omega^2_1 \vec{r} = q \vec{E_0} e^{i \omega t}.
\label{eq:newton-lorenz}
\end{equation}

W powyższym równaniu $m$ nie należy traktować jako masy ładunku, a jako parametr stanowiący tzw. masę efektywną, której wartość można wyznaczyć za pomocą mechaniki kwantowej. Parametry $\omega_1$ i~$\gamma$ możemy zgodnie z~mechaniką klasyczną interpretować odpowiednio jako częstość własną i~współczynnik tłumienia oscylatora. W przypadku substancji o~różnych węzłach sieci krystalicznej, równanie (\ref{eq:newton-lorenz}) należy zapisać osobno dla każdego rodzaju ładunków i~centrów sieci. Rozwiązując powyższe równanie różniczkowe, a następnie korzystając z~definicji polaryzacji możemy wyznaczyć przenikalność elektryczną ośrodka nieprzewodzącego jako:

\begin{equation}
\varepsilon = 1 + \frac{N_o q^2}{\varepsilon_0 m} \sum_j \frac{f_j}{\omega_j^2 - \omega - i~\gamma_j}.
\label{eq:lorenz}
\end{equation}

Wprowadzone w~powyższym równaniu współczynniki $f_j$ opisują tzw. siłę oscylatora, związaną z~prawdopodobieństwem przejść między stanami cząstek opisywanego materiału. Wprowadzony parametr $N_o$ opisuje koncentrację oscylatorów.  W przeciwieństwie do izolatorów elektrycznych opis metali musi przede wszystkim uwzględnić istnienie nośników swobodnych. Zaniedbując oddziaływanie ładunków swobodnych ze sobą i~zakładając, że ich zderzenia z~wierzchołkami sieci krystalicznej mają charakter w~pełni przypadkowy możemy ich klasyczne równanie ruchu zapisać jako:

\begin{equation}
m \frac{d^2\vec{r}}{dt} + m \gamma \frac{d\vec{r}}{dt} = q \vec{E_0}e^{i\omega t}.
\label{eq:newton-drude}
\end{equation}

W powyższym równaniu wprowadzona siła oporu $m \gamma \vec{v}$ wynika ze zderzeń z~węzłami sieci krystalicznej. Rozwiązanie powyższego równanie prowadzi do następującego wyrażenia na przenikalność dielektryczną

\begin{equation}
\varepsilon= 1 - \frac{\omega_p^2}{\omega^2+i\omega \gamma},
\label{eq:drude}
\end{equation}

w~którym wprowadzona wartość $\omega_p$ to częstość plazmowa, opisywana wzorem:

\begin{equation}
\omega_p = \sqrt{\frac{N q^2}{\epsilon_0 m}},
\label{eq:omega-plazmowa}
\end{equation}
gdzie $N$ jest koncentracją swobodnych nośników o~ładunku $q$. Im większa koncentracja nośników swobodnych, tym większa jest częstość plazmowa opisywanego metalu.  Dla częstotliwości z~zakresu optycznego $\gamma<<\omega$ co jest odzwierciedleniem faktu, że droga swobodna elektronów w~paśmie przewodnictwa jest znacznie większa od rozważanych długości fali. Zgodnie z~równaniem  (\ref{eq:drude}) oznacza to, że dla światła widzialnego decydującą rolę dla własności metali ma część rzeczywista $\varepsilon$, która jest dodatnia tylko dla $\omega>\omega_p$. Dla takich częstotliwości równanie falowe w~metalach będzie mieć rozwiązanie w~postaci fal poprzecznych. Fizyczną interpretację $\omega_p$ znaleźć można w~rozwiązaniu równania (\ref{eq:newton-drude}). Jest to częstość własna drgań podłużnych elektronów swobodnych. Częstość plazmowa jest natomiast podstawą dla wprowadzenia pojęcia plazmonu objętościowego, stanowiącego kwant omawianych drgań.

Ponieważ polaryzacja jest sumą efektywnych momentów dipolowych przypadających na jednostkę objętości, to wkłady do polaryzacji pochodzące od oddziaływań z~elektronami w~paśmie przewodnictwa i~jonami sieci krystalicznej dodają się. Dlatego model przenikalności elektrycznej materiałów uwzględniający oba te zjawiska, jest sumą wkładów pochodzących z~równań (\ref{eq:lorenz}) i~(\ref{eq:drude}). Zazwyczaj model materiałowy dopasowywany jest do danych eksperymentalnych jedynie w~ograniczonym zakresie. Ze względu na to większość rezonansów ze wzoru (\ref{eq:lorenz}) może zostać zastąpionych stałą wartością zwyczajowo określaną jako $\varepsilon_\infty$, a ostateczny wzór przyjmuje postać
\begin{equation}
\varepsilon(\omega)=\varepsilon_\infty- \frac{\omega_p^2}{\omega^2+i\omega\gamma} +\frac{Nq^2}{\varepsilon_0 m} \Sigma_j \frac{f_j}{\omega_j^2-\omega^2-i\gamma_j\omega}
\label{eq:lorenz-drude}
\end{equation}
