Niniejsza rozprawa doktorska składa się ze wstępu, pięciu rozdziałów zasadniczych oraz rozdziału szóstego, stanowiącego podsumowanie pracy. Wstęp zawiera niezbędne elementy wprowadzające w tematykę kształtowania fal elektromagnetycznych oraz przedstawia tezy rozprawy doktorskiej. Rozdział drugi stanowi wprowadzenie do metod modelowania elektromagnetycznego. Opisane w~nim zostały stosowane w~symulacjach metody numeryczne, szczególnie dokładnie metoda różnic skończonych w~dziedzinie czasu (ang. FDTD finite-difference time-domain). Rozdział ten zawiera również podstawy teorii układów liniowych niezmienniczych ze względu na przesunięcia wraz z~elementami optyki fourierowskiej. Zawiera także wstęp do przybliżenia ośrodka efektywnego stosowanego dla wielowarstw, o których mowa w~rozdziale czwartym i~piątym.

Rozdział trzeci poświęcony jest projektowaniu układów przeznaczonych dla zakresu terahercowego. Rozdział traktuje o możliwości wykorzystania metalowych siatek dyfrakcyjnych w~roli anten promieniowania terahercowego. Wskazane zostały możliwości transmisji  selektywnej - rezonansowej. Zachodzące zjawiska przedstawiono w~sposób jakościowy, opierając się na współczesnej literaturę przedmiotu. Dokładny opis ilościowy opiera się na obliczeniach autora pracy, pozwalających na dokładne określenie granic stosowalności przybliżeń teoretycznych w~zakresie modelowania własności materiałów i~samych siatek dyfrakcyjnych. W dalszej części rozdziału przedstawione zostały struktury określane w~literaturze mianem podwójnych siatek metalowych. Opisany został wpływ odpowiednich parametrów geometrycznych DMG~(ang. double metallic grating) na współczynniki transmisji. Przedstawiono możliwości uzyskania transmisji asymetrycznej wraz z~zaprzeczeniem funkcjonowania omawianych układów w~charakterze diody optycznej. Zakończenie rozdziału stanowi omówienie możliwości wykorzystania DMG w~geometrii cylindrycznej jako jednokierunkowej soczewki promieniowania THz.

Rozdziały czwarty i~piąty poświęcone są metamateriałom o budowie opartej na strukturach warstwowych. Rozdział czwarty zaczyna się krótkim wprowadzeniem do tematyki warstw nieodbijających. Przedstawiona zostaje zarówno klasyczna warstwa antyodbiciowa, jak i nowsze rozwiązania pojawiające się w literaturze w ostatnich latach. W dalszej części wyprowadzony zostaje oparty na~zasadach optyki transformacyjnej nieodbijający ośrodek pochłaniający promieniowanie E-M, w~obliczeniach numerycznych określany jako PML~(od ang. perfectly matched layer). Omówiona zostaje możliwość realizacji metamateriału absorpcyjnego o~charakterystyce PML za pomocą wielowarstwy, w~granicy homogenizacji opisywanej efektywnymi tensorami przenikalności elektrycznej i~magnetycznej odpowiadającymi wybranemu PML. Dyskusji poddana zostaje możliwość realizacji metamateriału za pomocą substancji występujących w~przyrodzie, nieposiadających zysku optycznego oraz własności magnetycznych w~zakresach światła widzialnego i~podczerwieni. Ostatecznie przedstawione są wyniki eksperymentów numerycznych dla metamateriału o~własnościach podobnych do PML składającego się z~rzeczywistych substancji.

W kolejnym rozdziale omówione zostały wielowarstwy metaliczno-dielektryczne umożliwiające propagację światła niepodlegającą klasycznemu ograniczeniu dyfrakcyjnemu. W pierwszych częściach rozdziału czytelnik może się zapoznać ze współczesnym stanem wiedzy w~dziedzinie obrazowania podfalowego. W dalszej części rozdziału - na podstawie wyników obliczeniowych autora pracy oraz informacji literaturowych - omówione zostały możliwości budowy bardziej skomplikowanych elementów optycznych pozwalających na uzyskanie podfalowej koncentracji światła oraz na realizację operacji geometrycznych rzutowania, obrotu na podfalowych rozkładach pola elektromagnetycznego. Analizie numerycznej poddane są w szczególności wielowarstwy chropowate o topologii odpowiadającej warstwom powstającym przy napylaniu metodą fizycznego osadzania z fazy gazowej (ang.~physical vapour deposition~-~PVD). Przedyskutowany zostaje wpływ niedoskonałości warstw na właściwości obrazujące i transmisyjne metamateriałów. Na podstawie własnych wyników numerycznych oraz pracach innych autorów sformułowane zostają wymogi dotyczące gładkości napylenia warstw.

Ostatni rozdział stanowi podsumowanie rozprawy. Wskazano w nim kluczowe wnioski i podano argumentację tez rozprawy wraz z odniesieniem do treści pracy.
