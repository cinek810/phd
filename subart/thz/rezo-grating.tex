\subsection{Rezonansowa transmisja przez grube siatki}
Spośród wielu znanych rodzajów detektorów promieniowania terahercowego, do najszerzej wykorzystywanych należą te oparte na pomiarze bolometrycznym, na diodach Schottky'ego, i elementach SIS~(ang.~superconductor–insulator–superconductor tunnel junction)~\cite{sizov2010thz}. Istnieją również detektory oparte na tranzystorach polowych FET i MOSFET~\cite{knap2002nonresonant,kopyt2015parasitic}.

Niniejszy podrozdział poświęcony jest metalowym siatkom dyfrakcyjnym, jako elementom umożliwiającym sprzęganie fali propagującej się w~wolnej przestrzeni do modu falowodowego, który może propagować się strukturze półprzewodnikowej. Tego rodzaju siatki mogą pełnić funcję anteny w~detektorze promieniowania terahercowego, w~szczególności wykorzystujacym tranzystory polowe. 
\label{subart:rezo-grating}

\begin{figure}[htb]
	\centering
	\includegraphics[width=1.0\textwidth]{images/thz/schemat-1szczelina.png}
	\caption{Schemat układu umożliwiającego uzyskanie nadzwyczajnej transmisji, złożonego z~metalowej siatki ze szczeliną}
	\label{fig:szczelina-schem}
\end{figure}

\begin{SCfigure}
	\includegraphics[width=0.5\textwidth]{images/thz/schemat-siatka.png}
	\caption{Schemat siatki dyfrakcyjnej z~definicją oznaczeń użytych w~tekście}
	\centering
	\label{fig:rezo-siat-H}
\end{SCfigure}

Modelowym układem, w~którym można przeprowadzić analizę zjawisk związanych z~rezonansową transmisją fali elektromagnetycznej przez siatkę z~idealnego przewodnika jest układ przedstawiony na rysunku \ref{fig:szczelina-schem} oświetlony od strony rowków. Zakładając, że zarówno rowki jak i~szczelina są na tyle cienkie, że możliwe jest wzbudzenie w~nich jedynie modu podstawowego o polaryzacji TM\footnote{Dla falowodów planarnych metal-izolator-metal nie istnieje długość fali odcięcia dla modu podstawowego w~polaryzacji TM}, problem propagacji fali E-M przez układ można rozwiązać analitycznie. W tym celu promieniowanie w~przestrzeni swobodnej możemy rozłożyć na fale płaskie, a wzbudzenia wewnątrz rowków i~falowodu zastąpić polami modów podstawowych. Wymagając odpowiednich warunków zszycia rozwiązań, nadzwyczajną transmisję~(przewyższającą o~kilka rzędów wielkości natężenie fali elektromagnetycznej padającą bezpośrednio na szczelinę) przez szczelinę możemy opisać wyróżniając następujące mechanizmy~\cite{martin2001theory}:
\begin{itemize}
	\item Rezonansową transmisję za pośrednictwem modu falowodowego w~szczelinie. Transmisja na zasadzie rezonansu Fabry-P\'{e}rot kontrolowana jest przez grubość metalu $H$. Maksimum transmisji występuje w~przyjętym przybliżeniu dla
\begin{equation}
\frac{\lambda}{n_{\textrm{eff}}} = 2 \frac {H}{m},
\label{eq:fp-szczelina}
\end{equation}
gdzie $\lambda$ oznacza długość fali promieniowania padającego na układ, $H$ zgodnie z~rysunkiem \ref{fig:szczelina-schem} jest długością falowodu, $m$ dowolną liczbą naturalną, a $n_{\textrm{eff}}$ efektywnym współczynnikiem załamania modu falowodowego. W~przypadku falowodów metal-powietrze-metal o podfalowym rdzeniu $n_{\textrm{eff}} \approx 1$.
	\item Wzbudzenie modów w~rowkach, pozwalające na późniejszy transport energii z~rowków do szczeliny za pomocą fali powierzchniowej. Dzięki temu mechanizmowi transmisja przez szczelinę w stosunku do rozmiarów otworu może być znacznie większa od 1. Warunek na rezonansowe wzbudzenie modów wewnątrz szczelin to $\lambda \approx 4 \frac {h}{2m+1}$ (patrz rys. \ref{fig:szczelina-schem}). Wykorzystanie tego wzbudzenia możliwe jest jednak jedynie przy dopasowanej reemisji energii z~kolejnych rowków.
	\item  Wzbudzenie w~płaszczyźnie wejściowej fali powierzchniowej transportującej energię fali E-M do szczeliny. Sytuacja taka występuje dla $d \approx \lambda$ i prowadzi do uzyskania zgodnego w~fazie pola modów w~rowkach.
\end{itemize}

Należy podkreślić, że w~używanym modelu pominięto wkład fal ewanescentnych do transmisji. Jest to uprawnione dla przewidywania transmisji przez strukturę w~polu dalekim ze względu na eksponencjalny zanik modów wraz z~odległością od warstwy metalowej. Jednakże należy mieć świadomość, że obecne w~okolicach struktury fale ewanescentne mają istotny wpływ na wymienione mechanizmy~\cite{ebbesen1998extraordinary}.

Przeprowadzona analiza teoretyczna opisuje jedynie mechanizmy prowadzące do nadzwyczajnej transmisji przez szczelinę otoczoną rowkami w~przypadku układu jednowymiarowego. Dla siatek dwuwymiarowych, analiza komplikuje się z powodu silnej zależności transmisji światła przez siatkę od kształtu otworów. W pracy~\cite{koerkamp2004strong} przedstawiono wyniki doświadczalne pomiarów transmisji światła widzialnego przez dwuwymiarowe siatki z otworami kołowymi i kwadratowymi o różnych rozmiarach. 

\begin{figure}[htb]
\begin{subfigure}{0.45\textwidth}
	\includegraphics[width=\textwidth]{images/antenaThz/rezonant_trans_f001.png}
	\caption{$f=$99\%,~d=400~µm }
	\label{fig:rezof001}
\end{subfigure}
\begin{subfigure}{0.45\textwidth}
	\includegraphics[width=\textwidth]{images/antenaThz/rezonant_trans_f01.png}
	\caption{$f=$90\%,~d=400~µm }
	\label{fig:rezof01}
\end{subfigure}

\begin{subfigure}{0.45\textwidth}
	\includegraphics[width=\textwidth]{images/antenaThz/rezonant_trans_f05.png}
	\caption{$f=$50\%,~d=400~µm }
	\label{fig:rezof05}
\end{subfigure}
\begin{subfigure}{0.45\textwidth}
	\includegraphics[width=\textwidth]{images/antenaThz/rez_trans_L.png}
	\caption{$f=$90\%,~H=400~µm}
	\label{fig:rezL}
\end{subfigure}

\caption{Zależność współczynnika transmisji od parametrów geometrycznych siatki. Niebieską linią kropkowaną zaznaczono przewidywane wzorem (\ref{eq:fp-szczelina}) położenie maksimum rezonansu transmisji. }
\label{fig:wyn-rezo-siat-H}
\end{figure}

Ze względu na trudności w~eksperymentalnej realizacji układu z~rysunku \ref{fig:szczelina-schem} oraz wyłączną zależność położenia rezonansu $\lambda$ (\ref{eq:fp-szczelina}) od grubości $H$, w~kolejnych symulacjach skupiono się na siatce dyfrakcyjnej przedstawionej na rysunku \ref{fig:rezo-siat-H}.  Za pomocą symulacji metodą FDTD sprawdzono przewidywane w~przybliżeniu cienkich falowodów położenie rezonansu oraz dokonano ilościowego oszacowania transmisji promieniowania THz przez nieskończoną jednowymiarową metalową siatkę dyfrakcyjną w~zależności od jej grubości $H$ i~współczynnika wypełnienia $f=\frac{d-a}{d}$. Wykresy przedstawione na rysunku \ref{fig:wyn-rezo-siat-H} wykazują, że nawet dla siatek dyfrakcyjnych o~szerokich, chociaż ciągle znacząco podfalowych otworach, jak na rysunku \ref{fig:wyn-rezo-siat-H}b, gdzie $a=40$~µm możliwe jest uzyskanie transmisji rezonansowej. Położenie rezonansu ulega jednak przesunięciu w~kierunku większych długości fali \cite{Szczytko2012271}.

Za pomocą symulacji metodą FDTD wykazano również, że wraz ze wzrostem okresu siatki $d$ następuje zarówno przesunięcie maksimum rezonansu w~kierunku dłuższych fal, jak i~zawężenie transmitowanego pasma. Wydłużenie okresu siatki może więc posłużyć do zawężenia zakresu transmitowanych długości fali przy jednoczesnym powiększeniu otworów. Rozkład energii całkowitej pola E-M uzyskiwanego przy oświetleniu omawianych siatek złotych falą o~długości, dla której osiągane jest maksimum transmisji $\lambda=525 \mu$m przedstawia rysunek \ref{fig:consrcl525}, natomiast rozkład pola powstający w~przypadku źródła odstrojonego od rezonansu do $\lambda=500\mu$m przedstawia rysunek \ref{fig:consrcl500}.

\begin{figure}[htb]
	\begin{subfigure}{0.45\textwidth}
		\includegraphics[width=\textwidth]{images/thz/con_src_l525.png}
		\caption{$H=$250~µm, $\lambda=$525~µm}
		\label{fig:consrcl525}
	\end{subfigure}
	\begin{subfigure}{0.45\textwidth}
		\includegraphics[width=\textwidth]{images/thz/con_src_l500.png}
		\caption{$H=$250~µm, $\lambda=$500~µm}
		\label{fig:consrcl500}
	\end{subfigure}
	\caption{Rozkład gęstości energii pola E-M dookoła siatki złotej oświetlonej z~góry za pomocą monochromatycznego źródła o~długości fali (a)~$\lambda=525\mu$m, (b)~$\lambda=500\mu$m} 
\end{figure}

