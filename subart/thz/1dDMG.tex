W dalszej części tego rozdziału omawiane są podwójne metalowe siatki dyfrakcyjne~(ang. DMG - double metallic grating),\nomenclature{DMG}{ang. Double Metallic Grating - podwójna metalowa siatka dyfrakcyjna}. Dla rozróznienia w odniesieniu do wcześniej omawianych siatek wykorzystywany jest termin SMG~(ang. single metallic grating).

\begin{figure}[tb]
	\includegraphics[width=\textwidth]{images/dmg/dmg_general_schem.png}
	\caption{Schematyczny obraz DMG analizowanych w pracy \cite{cheng2007controllable}}
	\label{fig:cheng_dmg_schem}
\end{figure}

Przykład struktury typu DMG zbudowanej z dwu siatek dyfrakcyjnych o tym samym współczynniku wypełnienia i okresie przedstawia rysunek~\ref{fig:cheng_dmg_schem}. Propozycję tego typu struktury jako uogólnienia SMG podał Chen Cheng i inni~\cite{cheng2007controllable}, prezentując możliwość regulacji położenia maksimum widma transmisji przez dobór wartości $G$ i $a_3$ (\ref{fig:cheng_dmg_schem}). Możliwe jest również uzyskanie niskiej transmisji przez strukturę dla szerokiego zakresu widmowego przy odpowiednim doborze $G$ i $a_3$, co może zostać wykorzystane do budowy urzędzeń mikromechanicznych kontrolujących współczynnik transmisji wiązki~\cite{cheng2007controllable}.

Analizę fizycznych mechanizmów prowadzących do nadzwyczajnej transmisji przez DMG zaczniemy od przypadku $a_3=0$ i $G=0$. W takiej sytuacji uzyskujemy strukturę SMG o grubości dwóch siatek budujących DMG. Zgodnie z wykresami na rysunku~\ref{fig:rezo-siat-H} dla tego typu siatki złożonej z dwóch SMG o grubości $h=300$~$\mu$m uzyskalibyśmy rezonanse transmisji takie jak dla siatki o $h=600$~$\mu$m, czyli dla długości fali $\lambda \approx 400$~$\mu$m~i~$\lambda \approx 600$~$\mu$m. W wyniku stopniowego zwiększania $a_3$ obserwujemy zbliżanie obu maksimów transmisji, przesuwających się odpowiednio w kierunku fal dłuższych i krótszych. W do odległość $a_3 \approx \frac{h}{2}$, następuje degeneracja obu modów, a maksimum transmisji występuje w okolicach maksimum obu siatek SMG dla $\lambda \approx 560$~$\mu$m \cite{cheng2008physical}. Dalsze zwiększanie odległości powoduje znaczący spadek transmisji w szerokim zakresie spektrum długości fali. Związane jest to ze słabym sprzężeniem stojącej fali powierzchniowej za pierwszą SMG z modami falowodów w drugiej SMG. Znaczne zwiększenie $a_3$, aż do odległości odpowiadającej warunkowi konstruktywnej interferencji w rezonatorze Fabry-Perot'a tworzonego przez powietrze i dwie warstwy o efektywnych współczynnikach i grubościach obliczonych zgodnie z modelem efektywnym przedstawionym w pracy \cite{shen2005mechanism} prowadzi do powstania kolejnych maksimów transmisji przez cały układ.

Niezależnie od modyfikowania własności transmisyjnych przy pomocy odległości $a_3$ między SMG, przesunięcie maksimum transmisji jak i jej blokowanie, można uzyskać zmieniając boczne przesunięcie siatek - $G$. Maksimum transmisji przez DMG można uzyskać również dla układu w którym $G$ dobrano tak, aby wyeliminować bezpośredni prześwit przez strukturę. Dla DMG jak na rysunku~\ref{fig:cheng_dmg_schem} maksimum transmisji przez strukturę występuje dla $G$ równego zero lub połowie okresu SMG. Minimum transmisji napotykamy natomiast dla $G$ równego ćwierć okresu SMG~\cite{chan2006optical}.

\begin{figure}[tb]
	\includegraphics[width=\textwidth]{images/thz/1D-DMG-schemat.png}
	\caption{Schemat omawianej podwójnej siatki metalowej zaprojektowanej do uzyskania transmisji asymetrycznej}
	\label{fig:1ddmg-schem}
\end{figure}


Możliwość zastosowania podwójnych siatek metalowych w celu uzyskania różnej transmisji w przypadku propagacji światła w przeciwnych kierunkach przez strukturę zostało zaproponowane przez Ji Xu i innych \cite{xu2011unidirectional}. W przeciwieństwie do wcześniejszych prac na temat DMG~\cite{cheng2007controllable,cheng2008physical,chan2006optical} w zaproponowanej strukturze jedna z siatek miała okres większy od długości fali dla której projektowano układ ($\Lambda>\lambda$). Autorzy błędnie interpretując wyniki symulacji FDTD twierdzili, że możliwe jest zastosowanie tego typu struktury jako elementu toru optycznego o jednokierunkowej transmisji światła. Późniejsza analiza numeryczna i eksperymentalna wykazała, że układ spełnia twierdzenie Lorenza o wzajemności - w związku z czym nie może być  traktowany jako izolator optyczny \cite{jalas2013and}. Zwiększenie okresu jednej z siatek umożliwiło zastosowanie rowków w siatce wejściowej dla kierunku charakteryzującego się wysokim współczynnikiem transmisji\cite{xu2011unidirectional}.

Odpowiednio dobrane parametry siatki podwójnej mogą prowadzić jednak do transmisji asymetrycznej. Różnica w transmisji przejawia się niskim współczynnikiem transmisji przy oświetleniu prostopadłym jednej ze stron i wysokim przy oświetleniu z drugiej. Nie jest to jednak warunek wystarczający na realizację izolatora optycznego \cite{jalas2013and}, ponieważ w przypadku wysokiej transmisji promieniowanie E-M jest uginane przez siatkę dyfrakcyjną. 

\begin{figure}[tb]
	\includegraphics[width=\textwidth]{images/thz/opt_lett_gora.png}
	\caption{Rozkład gęstości energii pola E-M w przypadku prostopadłego oświetlenia układu DMG zaprojektowanego do transmisji asymetrycznej od strony siatki z rowkami \cite{Stolarek:13}}
	\label{fig:trans_gora}
\end{figure}

\begin{figure}[tb]
	\includegraphics[width=\textwidth]{images/thz/opt_letters_dol.png}
	\caption{Rozkład gęstości energii pola E-M w przypadku prostopadłego oświetlenia układu DMG zaprojektowanego do transmisji asymetrycznej od strony siatki podfalowej \cite{Stolarek:13} }
	\label{fig:tras_dol}
\end{figure}

Fakt ten wynika z budowy podwójnej siatki metalowej służącej do uzyskania transmisji asymetrycznej, która została przedstawiona na rysunku \ref{fig:1ddmg-schem}. Uzyskanie transmisji jednokierunkowej możliwe jest przy dobraniu parametrów układu tak, aby $\Lambda_1 = 2\Lambda_2$ oraz długość fali E-M padającej na DMG  $\lambda$ spełniała nierówność $\Lambda_2<\lambda<\Lambda_2$. Przywołując klasyczne prawo Braggów
\begin{equation}
	\Lambda \cdot \textrm{sin}(\alpha_n) = n \lambda 
\end{equation}
dla padania pod kątem $0^{\circ}$, zakładając otoczenie w postaci powietrza z obu stron DMG możemy wyprowadzić warunek na liczbę rzędów ugięcia uzyskiwanych przy użyciu siatki dyfrakcyjnej o okresie $\Lambda$. 
\begin{equation}
	 0 \le |n| \le \frac { \Lambda }{\lambda},
\end{equation}
z którego wynika, że omawiany układ może wykazywać jednie -1,~0~i~+1 rząd ugięcia dla  $\Lambda=\Lambda_1$. Ze względu na podfalowy okres $\Lambda_2$ fala E-M padająca pod kątem $0^{\circ}$ będzie przez tę siatkę propagować się bez zmiany kierunku.  W wyniku interferencji za siatką dyfrakcyjną o okresie $\Lambda_1$ możliwe jest wyeliminowanie jednego z rzędów dyfrakcyjnych. Przedstawiona siatka projektowana jest dla długości fali ok $2.9$~mm dla której kąt ugięcia $-1$~i~$+1$ rzędu wynosi $45^{\circ}$ oraz wygaszeniem rzędu zerowego. Wynik symulacji FDTD przedstawiający rozkład energii pola E-M w przypadku oświetlenia struktury od strony siatki o okresie $\Lambda_1$ przedstawia rysunek \ref{fig:trans_gora}.

\begin{SCfigure}
	\centering
	\includegraphics[width=0.5\textwidth]{images/thz/opt_lett_spect.png}
	\caption{Zależność współczynnika transmisji przez omawianą strukturę DMG od długości fali dla oświetlenia z różnych stron. Wykres odpowiada DMG o $\Lambda_1= 2 \Lambda_2 = 4.2$~mm, $a_1=a_2=a_3=0.7$~mm, $h_1=h_2=2 h_0=1$~mm~\cite{Stolarek:13}.}
	\label{fig:trans_freq}
\end{SCfigure}

 Z innej perspektywy, strukturę typu DMG można analizować jako układ falowodów metal-dielektryk-metal, o rozmiarach podfalowych ( $a_1,a_2,a_3 < \lambda$), dlatego wzbudzany może być w nich jedynie mod podstawowy w polaryzacji TM. Promieniowanie o polaryzacji TE jest w pełni odbijane przez omawiany układ. Dla $a_3 \to 0$ struktura przypomina omawianą w podrozdziale \ref{subart:rezo-grating}. W przypadku $a_3 \ne 0$ możliwe jest dodatkowe sprzęganie pomiędzy falowodami poprzez kanał pomiędzy siatkami dyfrakcyjnymi. Różnica w fazie składowych pola E-M dochodzącego do otworów w siatce o okresie $\Lambda_1$ w przypadku oświetlenia prostopadłego od strony siatki o okresie $\Lambda_2$ w omawianym przypadku wynosi $\pi$ w wyniku czego współczynnik transmisji dla takiej sytuacji zbliża się do 0. Rozkład gęstości energii odpowiadający oświetleniu układu od strony siatki o okresie $\Lambda_2$ przedstawia rysunek \ref{fig:trans_dol}.

W wyniku optymalizacji numerycznej parametrów struktury uzyskano znaczącą różnicę we współczynniku transmisji w przypadku oświetlenia z różnych stron DMG dla szerokiego zakresu długości fali~\cite{Stolarek:13}. Zależność współczynnika transmisji przez DMG w przeciwnych kierunkach od długości fali przedstawia wykres na rysunku \ref{fig:trans_freq}. Dalsze symulacje numeryczne wykazały, że możliwa jest niezależna zmiana otworów w obu siatkach bez utraty transmisji jednokierunkowej w celu poprawy kontrastu standardowo wyrażanego wzorem
\begin{equation}
C=\frac{|T_1 - T_2|}{T_1+T_2},
\label{eq:contrast}
\end{equation}
gdzie przez $T_1$ i $T_2$ oznaczono natężeniowe współczynniki transmisji przy oświetleniu DMG odpowiednio od strony siatki o okresie $\Lambda_1$ i $\Lambda_2$.

Dla pełnego zrozumienia znaczenia kontrastu wprowadźmy dodatkowe definicje:
\begin{equation}
	\begin{gathered}
	R=T_1-T_2 \\
	Q=\frac{T_1}{T_2}.
	\end{gathered}
	\label{eq:rq-def}
\end{equation}
Zakładając, że $T_1>T_2$ (z czego wynika, że $Q>1$), możemy zapisać wyrażenie z mianownika wzoru \ref{eq:contrast} przy pomocy wprowadzonych zmiennych $R$ i $Q$:
\begin{equation}
	T_1+T_2=\frac{Q+1}{Q-1} \cdot R,
\end{equation}
co po podstawieniu do wzoru (\ref{eq:contrast}) wskazuje, że pomimo tego, że różnica transmisji $R$  znajduje się w liczniku wyrażenia, to sam kontrast zależny jest jedynie od ilorazu transmisji w przeciwnych kierunkach i wyraża się wzorem:
\begin{equation}
	C=\frac{Q-1}{Q+1}
	\label{eq:contrast-Q}.
\end{equation}
Co oznacza, że posługując się jedynie wartością kontrastu - bez podania wartości transmisji $T1$ lub różnicy $R$, nie jest wystarczające do przedstawienia charakterystyki układu wykazującego transmisję jednokierunkową~\cite{stolarek2013broadband}. Równważnie można prowadzić optymalizację tego typu struktury wykorzystując do tego wprowadzone oznaczenia $R$ i $Q$. Dla odróżnienia od poprzednich siatek, w których otwory w obu SMG były równe $a_2$ wprowadzono oznaczenia $d_1$ i $d_2$ - dla otworów w siatkach o okresie odpowiednio $\Lambda_1$ i $\Lambda_2$. Zależność wprowadzonych w \ref{eq:rq-def} współczynników od długości fali i rozmiarów otworów przedstawiają wykresy na rysunku \ref{fig:qr-od-d}.

\begin{figure}[tb]
	\includegraphics[width=\textwidth]{images/dmg/kontrast_maps.png}
	\caption{Zależność współczynników $R$ (a) i (c), oraz $Q$ (b) i (d) od długości fali $\lambda$ oraz od rozmiarów otworów w obu siatkach. Rozmiar otorów dla (a) i (b) $d_1=0.7$~mm, natomiast dla (c) i (d) $d_2=0.7$~mm }
	\label{fig:qr-od-d}
\end{figure}

Optymalne parametry pracy wielowarstwy to $R=1$, oraz $Q \to \infty$ oznaczające transmisję jednokierunkową. Na podstawie wyników zaprezentowanych na \ref{fig:qr-od-d} możemy stwierdzić, że optymalnymi rozmiarami otworów są $d_1\in(0.3,0.5)$~mm, oraz $d_2\in(0.6,1)$~mm w przypadku pracy układu dla szerokiego spektrum długości fali. Dodatkowo stwierdzić można, że
\begin{itemize}
	\item Zwiększanie $d_1$ powyżej wskazanego zakresu powoduje znaczne zwiększenie transmisji w kierunku blokującym - co objawia się spadkiem kontrastu na wykresie \ref{fig:qr-od-d}d.
	\item Zmiana rozmiarów $d_2$ nie ma zasadniczego wpływu na $Q$, a tym samym na kontrast (\ref{eq:contrast-Q}), może jednak prowadzić do poszerzenia spektrum i zwiększenia różnicy $R$ w transmisji w przeciwnych kierunkach (patrz rysunek \ref{fig:qr-od-d}a).
	\item Dla wąskiego zakresu długości fali w okolicach $\lambda\approx2.6$~mm, możliwe jest uzyskanie wysokiego kontrastu $Q>100$ i różnicy $R\approx 0.7$, dla $d_1>1$~mm. Taka struktura wykazuje jednak transmisję wynoszącą ok.~10\% dla fal dłuższych od $3$~mm\cite{stolarek2013broadband}.
\end{itemize}
